Title: Створюємо простий блог за допомогою Pelican (Частина 1)
Slug: pelican1
Lang: uk
Date: 2017-02-07
Category: Web
Tags: web, python, pelican
Status: draft



Я давно планував собі завести блог, проте все ніяк руки не доходили. Вже декілька раз збирався створити сторінку на готовій платформі на кшталт Blogspot чи Livejournal, але весь час щось заважало. Проблема була багатостороння. По-перше, не було чіткої тематики, по-друге, я не хотів використовувати готову платформу, а з чимось на кшталт WordPress потрібно було розбиратись з нуля, отже тратити час.

Якось випадково я набрів у мережі на сторінку яка мені сподобалась - виглядала гарно, завантажилась швидко, якщо не сказати моментально. Я захотів собі таке саме. Подивився вниз сайту, на щастя там була мітка Hugo powered. Так я відкрив для себе генератори статичних сторінок.  

Не зважаючи, що Hugo-based сайти мені дуже сподобались, я вирішив більш детально вивчити питання подібних систем. Виявилось що їх багато <https://www.staticgen.com>. Відрізняються вони, як правило, мовою, на якій написано систему та системою HTML-шаблонів. 
 
Мені прийшлось вирішити декілька питань, а саме:

* зміст блогу
* яку веб-платформу обрати (Jekyll, Octopress, Hugo etc.)
* де в мережі розмістити мій блог 
* оформлення блогу
* наявність інструментів для просування 

та інше.

Таким чином, я зупинився на [Pelican](http://docs.getpelican.com/en/stable/index.html) .  


Основні причини:

* Написаний на Python(  мова з якою я вмію працювати). 
* Працює з розміткою Markdown. 
* Система шаблонів — Jinja2 (дуже схожу систему використовує, наприклад, Django). 
* Зручний режим для перевірки сайту (локальний веб-сервер). 
* Має хорошу документацію.

А також:

* Зручна система шаблонів
* Підтримка коментарів (Disqus)
* Підтримка багатомовності сайту
* Підсвітка синтаксису коду (додаток Pygments)
* Підтримка тегів та категорій
* Інтеграція з Google Analytics

Система виявилась достатньо простою в користуванні. А завдяки зручній системі шаблонів я можу додати нові функції для сайту.


